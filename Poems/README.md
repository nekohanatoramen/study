

# 冬


新泽雪色来天地
异恶风云变古今


# 春

春末不愿游庙祠
怕见樱花落雨池
长枝一抚随风去
近日

## 江畔独步寻花七绝句

#### 其一

江上被花恼不彻2，无处告诉只颠狂3。

走觅南邻爱酒伴4，经旬出饮独空床5。

####  其二

稠花乱蕊畏江滨6，行步欹危实怕春7。

诗酒尚堪驱使在8，未须料理白头人9。

#### 其三

江深竹静两三家，多事红花映白花10。

报答春光知有处，应须美酒送生涯11。

#### 其四

东望少城花满烟12，百花高楼更可怜13。

谁能载酒开金盏14，唤取佳人舞绣筵15。

#### 其五

黄师塔前江水东16，春光懒困倚微风17。

桃花一簇开无主18，可爱深红爱浅红19？

#### 其六

黄四娘家花满蹊20，千朵万朵压枝低。

留连戏蝶时时舞21，自在娇莺恰恰啼22。

#### 其七

不是爱花即肯死23，只恐花尽老相催。

繁枝容易纷纷落24，嫩蕊商量细细开25。 


# others

只道真情易写，那知那怨句难工


## 醉翁亭记

欧阳修 〔宋代〕

　　环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺，而泻出于两峰之间者，酿泉也。峰回路转，有亭翼然临于泉上者，醉翁亭也。作亭者谁？山之僧智仙也。名之者谁？太守自谓也。太守与客来饮于此，饮少辄醉，而年又最高，故自号曰醉翁也。醉翁之意不在酒，在乎山水之间也。山水之乐，得之心而寓之酒也。

　　若夫日出而林霏开，云归而岩穴暝，晦明变化者，山间之朝暮也。野芳发而幽香，佳木秀而繁阴，风霜高洁，水落而石出者，山间之四时也。朝而往，暮而归，四时之景不同，而乐亦无穷也。

　　至于负者歌于途，行者休于树，前者呼，后者应，伛偻提携，往来而不绝者，滁人游也。临溪而渔，溪深而鱼肥，酿泉为酒，泉香而酒洌，山肴野蔌，杂然而前陈者，太守宴也。宴酣之乐，非丝非竹，射者中，弈者胜，觥筹交错，起坐而喧哗者，众宾欢也。苍颜白发，颓然乎其间者，太守醉也。

　　已而夕阳在山，人影散乱，太守归而宾客从也。树林阴翳，鸣声上下，游人去而禽鸟乐也。然而禽鸟知山林之乐，而不知人之乐；人知从太守游而乐，而不知太守之乐其乐也。醉能同其乐，醒能述以文者，太守也。太守谓谁？庐陵欧阳修也。

